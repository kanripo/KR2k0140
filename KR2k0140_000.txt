# -*- mode: mandoku-view; -*-
#+TITLE: 溪蠻叢笑
#+DATE: 2015-08-24 22:47:11.793872
#+PROPERTY: ID KR2k0140
#+PROPERTY: BASEEDITION WYG    
#+PROPERTY: JUAN 提要
<pb:KR2k0140_WYG_000-1a>¶
欽定四庫全書　　　　　史部十一¶
　溪蠻叢笑　　　　　　　地理類十(外紀之屬/)¶
　　提要¶
　　　　(臣/)等謹案溪蠻叢笑一卷宋朱輔撰輔字季¶
　　　　公桐鄉人不詳其仕履惟虎丘志載所作詠¶
　　　　虎丘詩一首知為南宋末人耳溪蠻者即後¶
　　　　漢詩所謂五溪蠻者懷太子註稱武陵有雄¶
　　　　溪樠溪西溪潕溪辰溪悉是蠻夷所居故謂¶
<pb:KR2k0140_WYG_000-1b>¶
　　　　五溪蠻在今辰州界者是也輔葢甞服官其¶
　　　　地故據所聞見作為是書所記諸蠻風土物¶
　　　　産頗備如闌干布之傳於漢代三脊茅之出¶
　　　　於包茅山數典亦為詳瞻至其俗尚之異種¶
　　　　類之别曲折纎悉臚列明晰事雖鄙而詞頗¶
　　　　雅可謂工於叙述用資考證多益見聞固不¶
　　　　容以瑣屑廢矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0140_WYG_000-2a>¶
　　　　　　　　　　總　校　官(臣/)陸　費　墀¶
